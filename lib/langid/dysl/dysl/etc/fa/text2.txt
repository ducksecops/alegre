
از ویکی‌پدیا، دانشنامهٔ آزاد
(تغییرمسیر از)
پرش به: ناوبری، جستجو
شرکت فیس‌بوک 
صفحهٔ ورود و ثبت‌نام فیس‌بوک به زبان فارسی
گونه 	عام
بنانهاده 	۴ فوریه، ۲۰۰۴
(۱۱ سال پیش)
دفاتر مرکزی 	منلو پارک، کالیفرنیا، ایالات متحده آمریکا
منطقهٔ در خدمت 	ایالات متحده آمریکا (۲۰۰۴–۲۰۰۵)
سراسر جهان (۲۰۰۵–کنون)
بنیان‌گذار(ها) 	
مارک زاکربرگ
داستین موسکوویتز
کریس هیوز
افراد کلیدی 	مارک زاکربرگ
(رئیس هیئت مدیره و مدیر عامل اجرایی)
شریل سندبرگ
صنعت 	اینترنت
درآمد 	افزایش ۲۷٫۸۷ میلیارد دلار آمریکا (۲۰۱۳)[۱]
درآمد عملیاتی 	افزایش ۲۲٫۸۰ میلیارد دلار آمریکا (۲۰۱۳)[۱]
سود خالص 	افزایش ۲۱٫۵۰ میلیارد دلار آمریکا (۲۰۱۳)[۱]
مجموع دارایی 	افزایش ۲۱۷٫۸۹ میلیارد دلار آمریکا (۲۰۱۳)[۱]
مجموع سهام 	افزایش ۲۱۵٫۴۷ میلیارد دلار آمریکا (۲۰۱۳)[۱]
کارکنان 	۸٬۳۴۸ (سپتامبر ۲۰۱۴)[۲]
شرکت‌های تابعه 	اینستاگرم
واتس‌اپ
نوشته‌شده به 	سی++، پی‌اچ‌پی (به عنوان اچ‌اچ‌وی‌ام)[۴] و دی[۵]
رتبه الکسا 	بی‌تغییر ۲ (سپتامبر ۲۰۱۴)[۶]
گونهٔ وب‌گاه 	خدمات شبکه‌های اجتماعی
ثبت‌نام 	لازم
کاربران 	به طور میانگین ۸۶۴ میلیون کاربر فعال روزانه در سپتامبر ۲۰۱۴[۲]
در دسترس به 	چندزبانه (۷۰)
وضعیت کنونی 	فعال
فیس‌بوک (به انگلیسی: Facebook) یک سرویس شبکهٔ اجتماعی برخط است که در ۴ فوریه سال ۲۰۰۴ میلادی توسط مارک زاکربرگ و دوستانش ادوآردو سوری، اندرو مک‌کالم، داستین مسکوتیز و کریس هیوز در دانشگاه هاروارد به وجود آمد.[۷] در ابتدا نام‌نویسی در این تارنما به دانشجویان دانشگاه هاروارد محدود بود، اما با گذشت زمان درِ آن برای دانشگاه‌های شهر بوستون، آیوی لیگ و دانشگاه استنفورد نیز گشوده‌شد. پس از افزوده‌شدن دانشگاه‌های مختلف و دبیرستان‌ها به لیست مجاز عضویت در فیس‌بوک، عضویت در آن به تدریج در دسترس تمامی افراد بالای ۱۳ سال در سراسر دنیا قرار گرفت.[۸]
کاربران برای بهره‌گیری کامل از فیس‌بوک باید در آن نام‌نویسی کنند. پس از نام‌نویسی، امکان ایجاد نمایهٔ شخصی، افزودن دیگر کاربران به فهرست دوستان، فرستادن و دریافت پیام و دریافت آگاه‌سازی از تغییرات دوستان خود فراهم می‌گردد. علاوه بر این موارد، پیوستن به گروه‌های مورد علاقه، یافتن هم‌کاران، هم‌کلاسی‌ها، پسندیدن پستها، بیان دیدگاه و دسته‌بندی دوستان از امکانات دیگر این سیستم است. در ماه سپتامبر سال ۲۰۱۲ میلادی تعداد اعضای این وب‌سایت از مرز ۱ میلیارد نفر گذشت.[۹] که به گفتهٔ خود فیس‌بوک ۸٬۷٪ آن‌ها کاربران جعلی هستند.[۱۰] وب‌سایت فیس‌بوک سالیانه ۱۸۰ پتابایت (معادل نیم پتابایت در روز) اطلاعات در سرورهای خود ذخیره می‌کند.[۱۱] این وب‌سایت به ۴۰ زبان دنیا قابل دسترس بوده و ۷۰ درصد از کاربران آن در خارج از ایالات متحده هستند.[۱۲]
در ماه می سال ۲۰۰۵، شرکت اکسل پارتنرز ۱۲٬۷ میلیون دلار و جیم بریر ۱ میلیون دلار در این وب‌سایت سرمایه‌گذاری کردند.[۱۳] در ماه ژانویه سال ۲۰۰۹ میلادی فیس‌بوک عنوان پراستفاده‌ترین سرویس شبکهٔ اجتماعی را از آن خود کرد[۱۴] و مجلهٔ انترتینمنت ویکلی نیز آن را در صدر لیست بهترین‌های دهه قرار داد.[۱۵]
فیس‌بوک در ۸ ماه می سال ۲۰۱۲ میلادی شروع به فروش سهام خود در نزدک کرد و به یک شرکت عمومی تبدیل شد.[۱۶] این وب‌سایت با درآمد ۵٬۱ بیلیون دلاری در سال ۲۰۱۲ وارد لیست فرچون ۵۰۰ شد و در سال ۲۰۱۳ در ردهٔ ۴۲۶ام قرار گرفت.[۱۷]
فیسبوک در فوریه ۲۰۱۴ شرکت پیامک‌رسانی واتس اپ را به قیمت ۱۹ میلیارد دلار خریداری کرد. این بزرگترین سرمایه‌گذاری فیس‌بوک تا همین تاریخ محسوب می‌شود. برای خرید این شرکت ۴ میلیارد دلار نقد و معادل ۱۲ میلیارد دلار از حق مالکیت خود را پرداخت خواهد کرد و ۳ میلیارد دلار سهام هم بعداً به مالکان و حدود پنجاه کارمند واتس‌آپ تعلق خواهد گرفت. مارک زوکربرگ در بیانیه‌ای واتس‌اپ را سرویسی «فوق‌العاده با ارزش» توصیف کرد و گفت فکر خرید واتس‌اپ یازده روز پیش از ذهنش گذشته است. او پیش‌بینی کرد کاربران واتس‌اپ از میلیارد نفر خواهد گذشت. پیش از این بزرگترین خرید فیس‌بوک خرید اینستاگرام به قیمت یک میلیارد دلار در سال ۲۰۱۲ بود.[۱۸]
فیسبوک در فوریه ۲۰۱۵ (بهمن ۱۳۹۳) امکان جدیدی را ایجاد کرد که به کاربر اجازه می‌دهد فردی را به عنوان وارث حساب کاربری (legacy contact) خود برگزیند. این قابلیت ابتدا در ایالات متحده در دسترس بوده و سپس در سایر کشورها نیز در دسترس کاربران قرار خواهد گرفت. فیسبوک پیش از این به منظور حفظ حریم شخصی و امنیت خانواده و دوستان، پروفایل شخصی افراد فوت شده را مسدود می‌کرد. افرادی که به عنوان وارث انتخاب می‌شوند دسترسی محدودی به حساب کاربری افراد فوت شده دارند. می‌تواند یک پست ارسال کند، عکس پروفایل را تغییر دهد، به درخواست‌های دوستی پاسخ دهد و آرشیوی از عکسها و پست‌های کاربر را دانلود کند و این به این معنی است که آنها نمی‌توانند محتوای پیام‌های خصوصی کاربر را دانلود کنند، پست‌های نوشته شدهٔ کاربر یا دوستان فیسبوکی او را ویرایش کنند و یک عکس یا کل حساب کاربری را پاک کنند.[۱۹]
سایت فیس‌بوک در ابتدای ژوئیه ۲۰۱۵ اعلام کرد که دپارتمان هوش مصنوعی این شرکت، الگوریتم جدیدی را در خصوص تشخیص چهره آزمایش می‌کند که از طریق سیستم‌های پردازش تصویر (Image Processing) و هوش مصنوعی (AI) بدون اینکه تصویر صورت فرد در عکس مشخص باشد امکان تشخیص او را از روی ویژگی‌های کلیدی دارد. این امکان هم اکنون بر روی بیش از ۴۰۰۰۰ تصویر آزمایش شده و نتیجه آن بیش از ۸۳ درصد تشخیص صحیح بوده است. همچنین این سایت اعلام کرد که پس از بررسی و اطمینان از صحت کارکرد این قابلیت به اپلیکیشن‌ها افزوده خواهد شد.[۲۰]
محتویات
۱ تاریخچه
۲ انتقادها به فیس‌بوک
۲.۱ گردآوری و ذخیره‌سازی نانوشته‌ها
۲.۲ ارائهٔ اطلاعات کاربران به دولت‌ها
۲.۳ پایشِ لینک‌های درون پیام‌های خصوصی
۲.۴ نژادپرستانه، زن ستیز و ضد همجنسگرایانه
۳ فیلم شبکهٔ اجتماعی
۴ کاربران
۵ درآمد
۶ در ایران
۷ جستارهای وابسته
۸ منابع
۹ پیوند به بیرون
تاریخچه[ویرایش]
مارک زاکربرگ، دانشجوی رشتهٔ روانشناسی دانشگاه هاروارد که از قبل نیز تجربه‌هایی در راه‌اندازی شبکه اجتماعی داشت و وب‌سایت‌هایی مانند CourseMatch برای پیگیری وضعیت مدرک تحصیلی و Facemash برای رده‌بندی میزان جذابیت افراد را طراحی کرده‌بود، در ماه فوریهٔ سال ۲۰۰۴ میلادی و در سن ۲۰ سالگی به‌همراه دوستان خود وب‌سایت The Facebook را راه‌اندازی کرد. در ۲۴ ساعت اولیهٔ راه‌اندازی این وب‌سایت ۱٫۲۰۰ نفر از دانشجویان دانشگاه هاروارد و پس از یک ماه، بیش از نیمی از دانشجویان کارشناسی این دانشگاه در آن پروفایل داشتند.[۲۱][۲۲]
در اواسط سال ۲۰۰۴، شان پارکر، بنیانگذار نپستر که پیش از آن مشاور زاکربرگ بود، به‌عنوان رئیس فیس‌بوک برگزیده‌شد.[۲۳] در ماه جون همان سال دفتر شرکت به پالو آلتو در کالیفرنیا منتقل شد. فیس‌بوک اولین سرمایه‌گذاری خود را از پیتر تیل، یکی از بنیانگذاران پی‌پال دریافت کرد.[۲۴] در ماه اوت سال ۲۰۰۵ آدرس وب‌سایت به facebook.com تغییر کرد. این دامنه اینترنتی به قیمت ۲۰۰٫۰۰۰ دلار خریداری شد.[۲۵] در سال ۲۰۰۶ شرکت‌هایی مانند یاهو و گوگل پیشنهادهایی برای خرید این وب‌سایت دادند که توسط مارک زاکربرگ رد شدند؛[۲۱][۲۶] با این حال شرکت مایکروسافت توانست ۱٬۶٪ از سهام این وب‌سایت به‌همراه حق ویژهٔ تبلیغ در آن را به قیمت ۲۵۰٫۰۰۰ دلار بخرد.[۲۶][۲۷]
عضویت در فیس‌بوک که در ابتدا محدود به دانشگاه‌ها و دبیرستان‌های آمریکا و اروپا بود، به‌تدریج از ماه سپتامبر سال ۲۰۰۶ برای همه میسر شد.[۲۱] در ماه می سال ۲۰۱۲ میلادی این شبکهٔ اجتماعی سهام خود را برای فروش در بازار نزدک قرار داد و به یک شرکت سهامی عام تبدیل شد.[۱۶]
فیس‌بوک در حال حاضر بزرگترین شبکهٔ اجتماعی دنیاست و از هر ۷ انسان ۱ نفر در آن عضو است.[۲۲]
اپلیکیشن خبرخوان فیس‌بوک با نام Paper که مخصوص گوشی‌های موبایل می‌باشد در ژانویه ۲۰۱۴ عرضه کرد. با این اپلیکیشن کاربر می‌تواند مطالب و خبرهای مورد علاقه اش در زمینه‌های مختلف از جمله ورزشی، عکاسی، طراحی را بخواند.[۲۸]
انتقادها به فیس‌بوک[ویرایش]
نوشتار اصلی: نقد فیس‌بوک
نتایج یک مطالعه در انگلستان نشان داده که در حدود یک‌پنجم تا یک‌سوم طلاق‌های این کشور، به فیس‌بوک در دادخواست طلاق اشاره شده و موجب نارضایتی یکی از طرفین را فراهم آورده.[۲۹]
جولیان آسانژ مؤسس وب سایت ویکی لیکس می‌گوید:[۳۰]
فیس‌بوک تنفر آمیزترین ابزار جاسوسی است که تاکنون ایجاد شده‌است. هر کس که نام و مشخصات دوستان خود را به شبکه اجتماعی فیس‌بوک اضافه می‌کند باید بداند که به شکل رایگان در خدمت دستگاه‌های اطلاعاتی آمریکاست و این گنجینه اطلاعاتی را برای آنها تکمیل می‌کند.
به گفتهٔ وی فیس‌بوک یک گنجینه اطلاعاتی بسیار بزرگ از نام و پیشینهٔ افراد است که کاربران آن را به شکل داوطلبانه در اختیار این شبکه اجتماعی قرار می‌دهند ولی این ابزار توسط دستگاه‌های امنیتی و اطلاعاتی آمریکا مورد بهره‌برداری قرار می‌گیرد. دسترسی این دستگاه‌های اطلاعاتی به اطلاعات ذخیره شده در فیس‌بوک آن را به یک ابزار خطرناک بدل کرده‌است.[۳۰]
گردآوری و ذخیره‌سازی نانوشته‌ها[ویرایش]
فیس‌بوک در مقاله‌ای در دسامبر ۲۰۱۳ اعلام کرد، از این امکان برخوردار است که می‌تواند پیش‌نویس نوشته‌های کاربر را که نهایتاً تصمیم به انتشار آن‌ها نمی‌گیرد، همان‌طور که تایپ می‌شوند، ذخیره و نگه‌داری کند. مقاله مشخص می‌کند که فیس‌بوک بر اندیشه‌های اشخاص حتی بدون انتشار نظارت دارد.[۳۱]
هنگام نوشتن در فیس‌بوک، این شبکه اجتماعی کدهایی را به مرورگر شما ارسال می‌کند و این کدها به صورت اتوماتیک آنچه را که شما تایپ می‌کنید را تحلیل می‌کند و به فیس‌بوک گزارش می‌دهد. فیس‌بوک این اقدام را که کاربر چیزی می‌نویسد و از انتشار آن صرف‌نظر می‌کند خودسانسوری تلقی کرده است.[۳۲]
در ژانویه ۲۰۱۴ هزاران کاربر فیس‌بوک با تشکیل کمپین اعتراض‌آمیز و انتشار یک نامه سرگشاده برخط که ۲۷ هزار امضاکننده یافت، خواستار آن شدند تا فیس‌بوک از رهگیری اندیشه‌های منتشرنشده‌شان دست بکشد. یک سخنگوی فیس‌بوک در پاسخ گفت: «فیس‌بوک محتوایی را که کاربران تصمیم گرفته‌اند تا آن را منتشر نکنند گردآوری یا رهگیری نمی‌کند.»[۳۳]
ارائهٔ اطلاعات کاربران به دولت‌ها[ویرایش]
فیسبوک در گزارشی که در ۲۷ اوت ۲۰۱۳ میلادی منتشر کرد اعلام نمود که اطلاعات کاربرانش را به درخواست دولت‌های مختلف، در اختیار این دولت‌ها می‌گذاشته است. در این گزارش آمده است که تنها در نیمهٔ نخست سال ۲۰۱۳ میلادی دولت‌های گوناگون خواستار دستیابی به اطلاعات بیش از ۳۸ هزار کاربر این شبکهٔ اجتماعی شده‌اند که در ۸۰٪ موارد درخواست‌ها به نتیجه رسیده‌اند. بیش از ۷۴ کشور جهان چنین درخواست‌هایی از فیسبوک داشته‌اند. بیش از نیمی از درخواست‌ها مربوط به دولت آمریکا بوده است (۲۰ تا ۲۱ هزار کاربر) که به ۷۹٪ از آن‌ها ترتیب اثر داده شده است. میزان دقیق درخواست‌های آمریکا به علت وجود قوانینی که مانع افشای آمار دقیق هستند ممکن نبوده. دولت بریتانیا نیز ۲۳۰۰ درخواست در این زمینه داشته است که به ۶۸٪ از آن‌ها ترتیب اثر داده شده. مقامات ترکیه اطلاعات ۱۷۳ کاربر فیسبوک را از این وب‌گاه درخواست کرده‌اند که فیسبوک به ۴۵ مورد از آن‌ها پاسخ داده است. به گفتهٔ فیسبوک این اطلاعات به «تهدید کودکان و شرایط اضطراری» مربوط بوده‌اند. وکیل فیسبوک در اینبار اظهار امیدواری کرده است که این گزارش در جهت دستیابی به «معیارهای مناسب برای درخواست‌های دولت‌ها دربارهٔ اطلاعات کاربران» مفید باشد.[۳۴]
پایشِ لینک‌های درون پیام‌های خصوصی[ویرایش]
در روز ۳۰ دسامبر ۲۰۱۳ (۹ دی ۱۳۹۲) از فیس‌بوک شکایت شد که آن دسته از پیام‌های خصوصی کاربران را که دربرگیرندهٔ لینکی به وب‌سایت‌های دیگر است پایش می‌کند تا با اطلاع از محتوای وب‌سایت لینک‌داده‌شده، از این داده‌ها برای هوشمند کردن آگهی‌های خود بهره گیرد. بر اساس این شکایت، فیس‌بوک متهم به کنترل پیام‌های خصوصی کاربران به منظور بهره‌گیری از محتوای لینک‌های درون آن برای تنظیم آگهی‌های خود است.[۳۵]
نژادپرستانه، زن ستیز و ضد همجنسگرایانه[ویرایش]
محققان می‌گویند محتوای «نژادپرستانه، زن ستیز و ضد همجنسگرایانه» شبکه‌های اجتماعی به سلامت روان افراد لطمه می‌زند زیرا اعتماد به سلامت جامعه از بین می‌برد. زیرا در مکالمات آنلاین، افراد با پروای کمتری به رفتارهای غیر محترمانه و پرخاشگرانه روی می‌آورند. در شبکه‌های اجتماعی زمینه برای «انتشار مطالب زیان آور، توهین آمیز و جنجالی که در مرز آزادی بیان و بیان خصمانه قرار دارند» مهیاست. این رفتارهای خشن و خصمانه نسبت به زنان، اقلیت‌های اجتماعی و سیاسی و افراد و گروه‌های آسیب‌پذیر شدیدتر است و آنها بیشتر در معرض بدفتاری هستند.[۳۶]
فیلم شبکهٔ اجتماعی[ویرایش]
نوشتار اصلی: شبکه اجتماعی (فیلم)
نشانی از فیلم شبکه اجتماعی
در سال ۲۰۱۰ دیوید فینچر فیلمی را با نام شبکه اجتماعی در مورد فیس‌بوک و زندگی مارک زاکربرگ بنیانگذار این سایت ساخت.[۳۷]
کاربران[ویرایش]
بر اساس آمار منتشر شده در ماه می۲۰۱۱ تعداد کاربران فیس‌بوک به بیش از ۷۰۰ میلیون کاربر رسیده‌است که حدود ۷۰ درصد آن‌ها کاربران خارج از ایالات متحده هستند. بیشترین کاربران از کشور آمریکا هستند و در رتبه دوم کشور اندونزی قرار دارد. همچنین اکثر کاربران فیس‌بوک از قاره آمریکا هستند.[۳۸]
در ۲۴ اوت ۲۰۱۵ (۲ شهریور ۱۳۹۴) برای نخستین‌بار یک‌میلیارد نفر تنها در یک روز از فیس‌بوک استفاده و این وب‌سایت را تبدیل به پراستفاده‌ترین محصول فن‌آوری موجود روی زمین کردند، تا بدین ترتیب در این روز از هر هفت نفر روی کره زمین یک نفر در این شبکه اجتماعی حضور داشته و از آن استفاده کرده باشد.[۳۹]
در ایران[ویرایش]
بنابر قوانین نظام جمهوری اسلامی، عضویت در هیچ شبکه اجتماعی جرم نیست ولی از آن جهت که چنین شبکه‌هایی دچار فیلترینگ شدند، عبور از فیلترینگ جرم تلقی می‌شود. بر اساس قوانین جرائم رایانه‌ای ایران، هیچگونه مجازاتی برای افرادی که در فیسبوک عضویت دارند درنظر گرفته نشده است. اگر افرادی نیز اطلاعاتشان در فیسبوک مورد سرقت و سوءاستفاده قرار بگیرد، در دادسرای جرائم رایانه‌ای می‌توانند شکایت کنند و به دعاوی حقوقی آنها رسیدگی می‌شود.[۴۲] با وجود اینکه مقام‌های جمهوری اسلامی در موارد زیادی از شبکه‌های اجتماعی مجازی چون فیسبوک به عنوان «ابزار براندازی و جنگ نرم» یاد کرده‌اند، اما بعضی از آنها حضوری فعال در این شبکه‌ها دارند.[۴۳]
فیلترینگ فیس‌بوک در ایران
فعالیت فیس‌بوک در ایران فراز و نشیب‌های زیادی داشته‌است. فیس‌بوک قبل از سال ۸۸ دوبار فیلتر و دوباره آزاد شده بود. اما بعد از انتخابات ریاست جمهوری ۱۳۸۸ دوباره فیلتر شد. مسئولان ایران علت فیلتر شدن را نقض حریم شخصی افراد در این وب‌گاه بیان می‌کنند. در حالی که منتقدان علت را استفادهٔ معترضان به نتایج انتخابات سال ۸۸ از این سایت برای سازمان دهی و بارگذاری فیلم و تصاویر را علت فیلتر شدن آن در سال ۸۸ بیان می‌کنند.
در پی سیاست‌های تحریم ایران، وب‌گاه فیس‌بوک اجازهٔ انتخاب ایران به عنوان کشور محل سکونت را نمی‌دهد، اما به وضوح مشخص است که شبکه اجتماعی فیس‌بوک جایگاه خاصی در جامعه ایران باز کرده به گونه‌ای که از قشرها مختلف جامعه ایرانی از جمله دانشجویان استادان کارمندان بازاریان معلمین دانش اموزان وهنرمندان بهمراه روزنامه نگاران در ان عضو هستند این موضوع در کنار فیلتر بودن فیس‌بوک در ایران باعث شده آمار دقیقی از تعداد کاربران فیسبوک در ایران وجود نداشته باشد.[۲۹] با اینحال، بنابر اظهارات علی جنتی، وزیر فرهنگ و ارشاد اسلامی دولت یازدهم، تا بهمن ۱۳۹۳، بین ۴ تا ۴٫۵ میلیون ایرانی، عضو فیسبوک هستند.[۴۴] به نظر می‌رسد فیلترینگ فیس‌بوک تأثیر محسوسی بر استفاده از آن در ایران نداشته‌است.[۲۹]
در خردادماه ۱۳۹۱ اکبر هاشمی رفسنجانی در طی اظهاراتی که بازتاب گسترده‌ای در سطح جهانی داشت گفت: «حالا شاهدیم که یک صفحه فیس‌بوک که برای مردم هزینه ندارد، تبدیل به چندین دستگاه رادیو و تلویزیون می‌شود که میلیون‌ها نفر را تحت تأثیر قرار می‌دهد و یک ویدیو تصویر که با موبایل‌ها گرفته شده به دنیا منتقل می‌شود که به نظر من، این امری مبارک برای دنیاست».[۴۵] در شهریورماه ۹۲، غلامحسین محسنی اژه‌ای، دادستان کل ایران، از امکان رفع فیلتر فیسبوک خبر داد، یک روز پس از آن محمدرضا آقامیری، عضو کارگروه تعیین مصادیق فیلترینگ، از امکان رفع مشروط فیلترینگ فیسبوک به شرط تفکیک محتواهای مجرمانه از محتوای مفید توسط نرم‌افزار هوشمند فیلترینگ و یا الزام فیسبوک به تبعیت از قوانین ایران گفت. او فیسبوک را را دارای پتانسیل ترویج دین، بیداری اسلامی و اشاعه فرهنگ ایرانی اسلامی معرفی کرد. او همچنین گفت داشتن صفحه در فیسبوک برای مقام‌های حکومتی «مصداق شکستن حریم خصوصی در فضای مجازی» است و هشدار داد که حکومت ایران می‌توان افرادی که از وی‌پی‌ان برای دورزدن فیلتر استفاده می‌کنند شناسایی کند.[۴۳]
جستارهای وابسته[ویرایش]
فهرست شبکه‌های مجازی دارای بیشترین کاربران فعال
منابع[ویرایش]
برگرفته از «https://fa.wikipedia.org/w/index.php?title=فیس‌بوک&oldid=15831167»
رده‌ها:
فیس‌بوک
اشتراک‌گذاری تصاویر
بنیان‌گذاری‌های ۲۰۰۴ (میلادی) در ماساچوست
پردازش جمعی اطلاعات
خدمات بازی برخط
خدمات شبکه‌های اجتماعی
رسانه‌های اجتماعی
سرویس‌های اشتراک‌گذاری فایل
شرکت‌های اینترنتی آمریکا
شرکت‌های بنیان‌گذاری‌شده در ۲۰۰۴ (میلادی)
شرکت‌های شاخص نزدک-۱۰۰
شرکت‌های فناوری بنیان‌گذاری‌شده در ۲۰۰۴ (میلادی)
شرکت‌های فهرست‌شده در بورس نیویورک
شرکت‌های مستقر در سیلیکون ولی
متعلقات اینترنت بنیان‌گذاری‌شده در ۲۰۰۴ (میلادی)
نرم‌افزار بادا
نرم‌افزار بلک‌بری
نرم‌افزار وب‌نوشت
نرم‌افزار ویندوز فون
نرم‌افزارهای آی‌اواس
نرم‌افزارهای اندروید
نرم‌افزارهای سیمبیان
نرم‌افزارهای وب‌نوشت
وب‌گاه‌ها
وب‌گاه‌های آمریکایی
رده‌های پنهان:
مقاله‌های دارای واژگان به زبان انگلیسی
انبار رده با پیوند محلی مشابه در ویکی‌داده
صفحه‌های فیلترشده در ایران
منوی ناوبری
ابزارهای شخصی
ورود
ایجاد حساب کاربری
گویش‌ها
فضاهای نام
بحث
مقاله
جستجو
بیشتر
بازدیدها
نمایش تاریخچه
ویرایش
خواندن
بازدید محتوا
صفحهٔ اصلی
رویدادهای کنونی
مقالهٔ تصادفی
اهدا
همکاری
تغییرات اخیر
ویکی‌نویس شوید!
راهنما
تماس با ویکی‌پدیا
نسخه‌برداری
ایجاد کتاب
دریافت به‌صورت 
نسخهٔ قابل چاپ
ابزارها
پیوندها به این صفحه
تغییرات مرتبط
بارگذاری پرونده
صفحه‌های ویژه
پیوند پایدار
اطلاعات صفحه
آیتم ویکی‌داده
یادکرد پیوند این مقاله
به زبان‌های دیگر
   ویرایش پیوندها
این صفحه آخرین‌بار در ‏۲۸ اوت ۲۰۱۵ ساعت ‏۱۷:۲۸ تغییر یافته‌است.
ویکی‌پدیا® علامتی تجاری متعلق به سازمان غیرانتفاعی بنیاد ویکی‌مدیا است.
سیاست محرمانگی
دربارهٔ ویکی‌پدیا
تکذیب‌نامه‌ها
توسعه‌دهندگان
نمای تلفن همراه
از ویکی‌پدیا، دانشنامهٔ آزاد
جک هاو  بازیکن فوتبال زادهٔ ۷ اکتبر ۱۹۱۵ اهل کشور انگلستان که سابقهٔ بازی در تیم ملی فوتبال انگلستان را در کارنامهٔ خود دارد. وی در تاریخ ۱۶ مه ۱۹۴۸ نخستین بازی ملی خود را در مقابل تیم ملی فوتبال ایتالیا انجام داد و با حضور در ۳ بازی ملی، در تاریخ ۹ آوریل ۱۹۴۹ واپسین بازی ملی‌اش را در برابر تیم ملی فوتبال اسکاتلند برگزار کرد.[۱]
از ویکی‌پدیا، دانشنامهٔ آزاد
گلودرد
گلودرد به درد یا سوزش گلو می‌گویند. گلودرد یکی از نشانه‌های بیماری شایع است و معمولاً به دلیل فارنژیت (التهاب گلو) اتفاق می‌افتد، و همچنین می‌تواند نشانه‌ای از تروما و دیفتری باشد. گلودرد می‌تواند خفیف یا شدید باشد.
