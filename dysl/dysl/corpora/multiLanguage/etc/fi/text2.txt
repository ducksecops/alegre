
Facebook
Wikipedia
Loikkaa: valikkoon, hakuun

Tyyppi 	Internet-yhteisö
Rekisteröinti 	vaihtoehtoinen (tarpeellinen)
Omistaja 	Facebook Inc.
Luonut 	Mark Zuckerberg
Dustin Moskovitz
Matt Cohler
Chris Hughes
Eduardo Saverin
Avattu 	4. helmikuuta 2004
Tulot 	5,1 miljardia $ (2012)[1]
Alexa-sija 	2. (2014)[2]
Ohjelmointikieli 	C++, D-kieli [3]ja PHP
Nykyinen tila 	aktiivinen

Facebook on Internetissä toimiva mainosrahoitteinen yhteisöpalvelu.[4] Sivusto tarjoaa käyttäjille mahdollisuuden kuvallisen käyttäjäprofiilin luomiseen sekä yhteydenpitoon ystäviensä kanssa. Facebookissa on myös mahdollista liittyä erilaisiin yhteisöihin ja saada tietoa tulevista tapahtumista.[5] Facebookin liikeidea on myydä mainostajille mahdollisuutta lähettää palvelun kautta käyttäjille kohdennettua mainontaa.[6] Facebookin omistaja ja ylläpitäjä on Facebook Inc, jonka kotipaikka on Palo Altossa Kalifornian osavaltiossa Yhdysvalloissa. Facebookin perusti sen nykyinen toimitusjohtaja Mark Zuckerberg Harvardin yliopiston kampuksella yhdessä opiskelukavereidensa Eduardo Saverinin, Dustin Moskovitzin ja Chris Hughesin kanssa.[7] Facebookilla on yli 3 000 työntekijää[8] ja yli miljardi aktiivista käyttäjää.[9]

Facebook oli syksyllä 2009 maailman neljänneksi vierailluin sivusto[10]. Googlen omistaman DoubleClick-yhtiön kesäkuussa 2010 tekemän 1 000 suosituimman sivuston listan mukaan Facebook oli maailman suosituin sivusto; kuukauden aikana sivustolla oli vieraillut yhteensä 540 miljoonaa uniikkia kävijää.[11][12] Listalla ei kuitenkaan ollut aikuisviihde- tai Googlen omistamia sivustoja.[13] New York Timesin huhtikuussa 2010 tekemän tutkimuksen mukaan Facebookin käyttäjistä eniten tuli Yhdysvalloista (118,7 miljoonaa käyttäjää), Isosta-Britanniasta (24,1 miljoonaa) ja Indonesiasta (22,7 miljoonaa).[14] Maailman vierailluimmaksi verkkopalveluksi Facebook nousi vuonna 2012[15]. Facebook ylitti ensimmäisen kerran miljardin kuukausittaisen käyttäjän rajan 14. syyskuuta 2012[16][17].

Sisällysluettelo

    1 Historia
        1.1 Facebook Suomessa
    2 Perustoiminnot
    3 Kilpailijat ja vaihtoehdot
    4 Vastaanotto
        4.1 Tietoturva ja yksityisyydensuoja
    5 Facebook yrityksille
    6 Katso myös
    7 Kirjallisuutta
    8 Lähteet
        8.1 Viitteet
    9 Aiheesta muualla

Historia[muokkaa | muokkaa wikitekstiä]
Sivuston perustaja Mark Zuckerberg

Facebookin alullepanijana toimi yhtiön nykyinen toimitusjohtaja Mark Zuckerberg. Sivuston kehittämisessä hän sai tukea ystäviltään Eduardo Saverinilta, Dustin Moskovitzilta ja Chris Hughesilta.

Facebookin idea kuitenkin perustuu alun perin ConnectU:n yhteisöpalveluohjelmistoon. ConnectU:n perustajat Tyler ja Cameron Winklevoss antoivat vuonna 2003 Zuckerbergin tehtäväksi viimeistellä kehittelemänsä yhteisöpalveluohjelmiston. Zuckerberg kuitenkin varasti idean ja julkaisi Facebookin alkuvuodesta 2004. Asiaa puitiin oikeudessa vuonna 2008. Facebook ja ConnectU sopivat kuitenkin oikeustapauksen ja Facebook maksoi 65 miljoonan dollarin vahingonkorvaukset ConnectU:lle.[18] Oikeusjutun osapuolet sopivat visusta vaitiolosta, mutta juttu kuitenkin levisi julkisuuteen ConnectU:n lakitoimiston kömmähdyksen myötä.

Alun perin Zuckerberg suunnitteli Facebookin ainoastaan yliopiston sisäiseen käyttöön. Sana tästä uudesta palvelusta levisi nopeasti ja Facebookin suosio alkoi kasvaa räjähdysmäisesti. Suosion seurauksena palvelua päätettiin laajentaa Stanfordin, Columbian, sekä Yalen yliopistoihin.[19]

Zuckerberg ja Moskovitz päättivät jättää opintonsa Harvardissa kesken tehdäkseen unelmistaan totta ja pyörittääkseen Facebookia täysipäiväisesti.[20] Vuoden lopulla käyttäjämäärä lähenteli jo miljoonaa käyttäjää.[19] Vuonna 2005 Facebook jatkoi laajentumistaan useisiin eri kouluihin Yhdysvalloissa ja lopulta myös ulkomaille. Vuoden 2005 joulukuussa palvelulla oli jo yli viisi ja puoli miljoonaa käyttäjää.[19]

Vuonna 2006 käyttäjäkuntaa laajennettiin ensin työyhteisöille ja lopulta kaikille avoimeksi. Internet-jätti Yahoo tarjosi Facebookista miljardi dollaria, mutta Zuckerberg kieltäytyi.[21] Käyttäjämäärä kasvoi vuoden aikana jo yli 12,5 miljoonaan käyttäjään.[19]

Lokakuussa 2007 Microsoft osti 1,6 %:n osuuden Facebookista 240 miljoonalla Yhdysvaltain dollarilla (noin 169 miljoonaa euroa), mikä antaa koko Facebookin arvoksi noin 10,5 miljardia euroa.[22]

Facebook Inc:n listautumisesta pörssiin on puhuttu, ja keväällä 2010 arvioitiin sen arvon tällöin nousevan jopa 35–60 miljardiin dollariin.[23] Vuoden 2011 alussa Goldman Sachs ja Digital Sky Technologies arvottivat yhtiön 50 miljardin dollarin arvoiseksi.[24]

Facebook virallisti 1. helmikuuta 2012 suunnitelmansa listautua pörssiin yhtiön jättäessä listautumishakemuksensa Yhdysvaltain arvopaperimarkkinaviranomaisille. Facebook arvioi samalla tehneensä vuonna 2011 voittoa 688 miljoonaa dollaria eli yli 500 miljoonaa euroa. Vuoden 2011 liikevaihdon yhtiö arvioi yltävän 3,7 miljardiin dollariin eli noin 2,8 miljardiin euroon. Yhtiö ei ole aikaisemmin julkaissut tarkkoja talousarvioitaan.[25] Huhtikuussa 2012 Facebook osti miljardilla dollarilla Instagram-kuvapalvelun.[26]

Facebook listattiin NASDAQ OMX:iin New Yorkiin 18. toukokuuta 2012. Yhtiön pörssiarvoksi muodostui avauspäivänä 104 miljardia euroa.[27]
Facebook Suomessa[muokkaa | muokkaa wikitekstiä]

Suomessa Facebook alkoi levitä varsinaisesti vuoden 2007 lokakuussa. Tuolloin aktiivisia käyttäjiä oli kokonaisuudessaan jo 58 miljoonaa.[22] Facebookin suomennos saatiin valmiiksi keväällä 2008. Translations-sovelluksen avulla käyttäjät itse ehdottivat käännöksiä termeille. Sovellusta käyttävä yhteisö äänesti parhaat sanat, jotka sitten otettiin käyttöön suomenkieliseen Facebookiin.[28]

Facebookin tilastojen mukaan aktiivisia suomalaisia käyttäjätunnuksia on noin 2 miljoonaa, mutta todellisten suomalaiskäyttäjien määräksi on arvioitu muiden tilastojen vertailun avulla 1,7 miljoonaa. [29]

Tammikuussa 2012 julkaistun tutkimuksen mukaan yli tuhannen tykkääjän Facebook-sivuja on Suomessa noin tuhat. Näistä 50 suosituinta sivua oli onnistunut saamaan yli 100 000 tykkääjää. Sukupuolensa ilmoittaneista käyttäjistä yli puolet oli naisia (57 %). Tutkimuksen mukaan suomalaiset yritykset käyttävät Facebookia pääasiassa tiedottamiseen (92 % vastaajista), mutta myös brändinrakennus (81 %) ja asiakassuhteiden hoitaminen (71 %) olivat yleisiä käyttötarkoituksia. Sivujen ylläpitoon käytetään keskimäärin noin 4 tuntia viikossa. Facebook-sivujen tykkääjien aktiivisuustaso oli keskimäärin 3,9 % ja mediaani 1,8 %. Eniten aktiivisuutta Facebook-sivuilla oli seurantajaksona (14.11.–14.12.2011) kello 10 ja klo 20. [30]
Perustoiminnot[muokkaa | muokkaa wikitekstiä]

Facebookissa ihmiset esiintyvät lähtökohtaisesti oikealla nimellään. Käyttö alkaa lähettämällä kuva itsestään ja ajan myötä keräämällä lista kavereista. Kuvaa ei ole pakko lisätä. Jokaisen kaverin täytyy hyväksyä lähetetty kaveripyyntö, minkä jälkeen molemmat osapuolet ilmestyvät toistensa listalle.[31]

Sivusto tarjoaa useita tapoja kertoa kuulumisistaan ja kokemuksistaan. Jokaisella on oma aikajana (aikaisemmin seinä), johon kaverit voivat kirjoittaa viestejä ja jossa voi kertoa omia tapahtumia status- eli tilapäivityksissä.[32] Facebookin etusivu näyttää uutisvirran, joka toimii yhteenvetona uusimmista tapahtumista.[33] Käytössä on myös yksinkertainen chat, jossa voi keskustella reaaliaikaisesti.[34]

Käyttäjällä voi olla Facebookin rajattoman tallennuskapasiteetin ansiosta loputtomasti kuvia itsestään tai muista tapahtumista. Kuvia voi jaotella teeman mukaan erilaisiin albumeihin ja lisätä niihin tageja, jotka kertovat, keitä niissä esiintyy. Kuvia on mahdollista myös kommentoida.[31] Henkilö voi hallita julkaisemiensa kuvien tai tietojen näkyvyyttä. Eri osa-alueita voi rajoittaa näkymään vain läheisille kavereille, kaikille kavereille, kavereiden kavereille tai kaikille.

Facebookissa on mahdollista perustaa erilaisia facebook-ryhmiä liittyen harrastuksiin tai mihin tahansa muuhun yhdistävään tekijään. Ryhmissä voi keskustella ja saada kätevästi tietoa tulevista tapahtumista.[5] Lisäksi sivustolla on erilaisia sovelluksia, jotka tarjoavat hyötyä ja huvia. Niiden avulla voi esimerkiksi nähdä statistiikkaa kavereistaan, lähettää syntymäpäiväkortteja tai pelata pelejä. Sovellukset hyödyntävät usein tietoja käyttäjän profiilista, joten yksityisyyssyistä niiden käyttö varmistetaan erikseen. Uusia sovelluksia voi tehdä kuka tahansa, kunhan ne noudattavat Facebookin ehtoja.[35]

Mainosbannerien lisäksi Facebook on kehittänyt muun muassa erilaisia sovelluksia ja pelejä, joiden mainostaminen tuo tuloja verkoston lisäksi myös käyttäjille.[36]
Kilpailijat ja vaihtoehdot[muokkaa | muokkaa wikitekstiä]
Clockimportant.svg
	Tätä artikkelia tai sen osaa on pyydetty päivitettäväksi, koska sen sisältö on osin vanhentunut.
Voit auttaa Wikipediaa parantamalla artikkelia. Lisää tietoa saattaa olla keskustelusivulla.

Facebookille on syntynyt tai syntymässä uusia kilpailijoita.[37] Esimerkiksi Google on kehittänyt oman yhteisöpalvelun nimeltä Google+.

Analyytikoiden mukaan Facebook saa kilpailijoitaan enemmän lisäkäyttäjiä sen takia, että se koetaan yksityisemmäksi, kun taas MySpace arvioidaan yleiseksi ja nimettömäksi.[38]

Suomessa Lyyra-verkkopalvelu pyrki luomaan palvelustaan suomalaisopiskelijoiden yhteisöä.[39] Heinäkuussa 2008 Facebook haastoi oikeuteen saksalaisen Studivzin, joka oli sen mukaan kopioinut Facebookin ulkonäön.[40]

Keväällä 2010 alettiin kehittää verkkopalvelu Diasporaa, jonka käyttäjillä on valta siihen, miten heidän tietojaan käytetään. Näin se pyrkii erottautumaan Facebookista, jossa käyttäjät joutuvat koko ajan taistelemaan oman tilansa säilyttämisestä.[41]
Vastaanotto[muokkaa | muokkaa wikitekstiä]

Kävijämääriensä perusteella Facebook on suosituin yhteisöpalvelu. Se ohitti suurimman kilpailijansa MySpacen huhtikuussa 2008.[42] ComScoren mukaan Facebookilla oli kesäkuussa 2008 132,2 miljoonaa uniikkia käyttäjää, kun taas MySpacella vain 117,6 miljoonaa.[43] Alexan mukaan palvelu on nykyisin maailman toiseksi suosituin internet-sivusto. Sivusto on kaikkein suosituin muun muassa Indonesiassa, Filippiineillä ja Norjassa.[2]
Tietoturva ja yksityisyydensuoja[muokkaa | muokkaa wikitekstiä]

Facebookin tietoturva ja yksityisyydensuoja on herättänyt paljon keskustelua.[44]

Käyttäjä voi parantaa tietoturvaansa Facebookissa rajoittamalla profiilinsa näkyvyyttä ja näin piiloutua tuntemattomilta ihmisiltä. Ystäväkutsut voi jättää vahvistamatta eikä profiilissa tarvitse pitää huomattavaa osaa yhteyksistään. Facebook voi säilyttää ja hyödyntää näyttämättömätkin yhteystiedot noudattamansa Yhdysvaltain lainsäädännön mukaisesti. Näin ollen käyttäjillä ei välttämättä ole tietoa siitä, miten heidän aikaisemmin antamiaan tietoja säilytetään, välitetään toisille ja hyödynnetään.

Vuonna 2009 Facebookin ylläpito antoi ilmoituksen, jonka mukaan se peruu käyttäjäehdon, minkä mukaan Facebook omistaa kaikkien rekisteröityjen käyttäjien tallentamat tiedot ikuisesti.[45]

Toukokuun viimeisenä päivänä vuonna 2010 järjestettiin ”Eroa Facebookista” -päivä. Tempauksen tarkoituksena oli vastustaa palvelun huonoa yksityisyydensuojaa. Päivän aikana yli 30 000 Facebookin käyttäjää erosi palvelusta, mikä tosin vastasi 0,008 prosenttia kaikista käyttäjistä.[46][47]

Joulukuussa 2010 Viestintäviraston tietoturvayksikön päällikkö Erka Koivunen arvosteli Facebookin käyttäjille suunnattua palvelua, jossa pyydetään käyttäjän sähköpostin salasanaa idealla, että palvelu voisi löytää helposti käyttäjälle kavereita Facebookin käyttäjistä.[48]
Facebook yrityksille[muokkaa | muokkaa wikitekstiä]

Facebookia voi käyttää joko yksityishenkilönä profiililla tai yrityksille ja yhdistyksille tarkoitetuilla sivuilla.[49] Facebook-sivuillaan yritykset markkinoivat tuotteitaan ja palveluitaan ja palvelevat asiakkaitaan. Facebook-käyttäjät voivat tykätä yritysten sivuista ja näin vastaanottaa yritysten viestejä. Lisäksi Facebook tarjoaa yrityksille mahdollisuuden kohdentaa julkaisujaan tietyille kohderyhmille[50] tai tehdä mainoksia[51], jotka ohjaavat Facebookin ulkopuolisille sivuille. Palvelussa mainostava yritys voi kohdentaa mainoksensa todella tarkasti. Mainokset voi asettaa näkymään esimerkiksi vain alle 20-vuotiaille, Suomessa asuville ja parisuhteessa oleville miehille.[52] Facebook palveluna kehittyy jatkuvasti ja todella nopealla tahdilla. Palvelun alkuvaiheessa esimerkiksi kaikki sivuista tykänneet saivat yritysten kaikki julkaisut, mutta sivusto ei ole toiminut enää pitkään aikaan niin, koska Facebookin tavoitteena on tehdä rahaa hankkimalla tuloja yrityksiltä, jotka maksavat julkaisujen mainostamisesta.[53]
Katso myös[muokkaa | muokkaa wikitekstiä]

    Sosiaalinen media
    Facebook-ryhmä
    Facebookin sovellusalusta
    The Social Network, Facebookiin perustuva elokuva

Kirjallisuutta[muokkaa | muokkaa wikitekstiä]

    Kirkpatrick, David: The Facebook Effect. Virgin Books, 2010. ISBN 9781439102114.
    Feissarimokat.com: Netti ei vaan toimi! – parhaat facebook-mokat. Jyväskylä: Atena, 2011. ISBN 978-951-7-96790-7.
    Ridell, Seija: Elämää Facebookin ihmemaassa: sosiaalinen verkostosivusto käyttäjiensä kokemana. Tampere: Tampereen Yliopistopaino - Juvenes Print, 2011. ISBN 978-951-44-8678-4 (nid.)/ISBN 978-951-44-8679-1 PDF.
    Leikola, Markus: Naamakirja. Helsinki: Schildts, 2012. ISBN 978-951-50-2182-3.

Lähteet[muokkaa | muokkaa wikitekstiä]

    Tietoa Facebookista Facebook. Viitattu 4.7.2010. (englanniksi)
    Timeline Facebook. Viitattu 4.7.2010. (englanniksi)
    Statistics Facebook. Viitattu 4.7.2010. (englanniksi)
    Factsheet Facebook. Viitattu 4.7.2010. (englanniksi)

Viitteet[muokkaa | muokkaa wikitekstiä]

 

Aiheesta muualla[muokkaa | muokkaa wikitekstiä]

    Facebook
    Facebookin mobiililaitteisiin soveltuva kevytversio
    Facebook takertuu käyttäjiinsä kynsin hampain (Väitös: FM Tero Karppi, 28.3.2014, mediatutkimus)

Noudettu kohteesta https://fi.wikipedia.org/w/index.php?title=Facebook&oldid=15205850	
Luokat:

    Facebook
    Yhdysvaltalaiset verkkosivustot
    Digitaalinen valokuvien jakelu
    Pörssiyhtiöt

Piilotetut luokat:

    Päivitystä kaipaavat sivut
    Kumotut artikkelit -tilasto (20)
    Vuoden 2012 luetuimmat artikkelit
    Merkityt versiot lista A
    Seulonnan keskeiset artikkelit

Navigointivalikko
Henkilökohtaiset työkalut

    Luo tunnus
    Kirjaudu sisään

Nimiavaruudet

    Artikkeli
    Keskustelu

Kirjoitusjärjestelmät

Näkymät

    Lue
    Muokkaa
    Muokkaa wikitekstiä
    Näytä historia

Muut

Haku
Valikko

    Etusivu
    Tietoja Wikipediasta
    Kaikki sivut
    Satunnainen artikkeli

Osallistuminen

    Ohje
    Kahvihuone
    Ajankohtaista
    Tuoreet muutokset
    Lahjoitukset

Työkalut

    Tänne viittaavat sivut
    Linkitettyjen sivujen muutokset
    Toimintosivut
    Ikilinkki
    Sivun tiedot
    Wikidata-kohde
    Viitetiedot

Tulosta tai vie

    Luo kirja
    Lataa PDF-tiedostona
    Tulostettava versio

Muilla kielillä

    Acèh
    Afrikaans
    Akan
    Alemannisch
    አማርኛ
    العربية
    অসমীয়া
    Asturianu
    Avañe'ẽ
    Авар
    Azərbaycanca
    Bahasa Banjar
    Bahasa Indonesia
    Bahasa Melayu
    বাংলা
    Bân-lâm-gú
    Basa Jawa
    Basa Sunda
    Baso Minangkabau
    Беларуская
    Беларуская (тарашкевіца)‎
    Bikol Central
    Boarisch
    Bosanski
    Brezhoneg
    Български
    Català
    Cebuano
    Чӑвашла
    Čeština
    Cymraeg
    Dansk
    Deitsch
    Deutsch
    Diné bizaad
    Eesti
    Ελληνικά
    Emiliàn e rumagnòl
    English
    Эрзянь
    Español
    Esperanto
    Estremeñu
    Euskara
    فارسی
    Føroyskt
    Français
    Frysk
    Gaeilge
    Gaelg
    Galego
    贛語
    ગુજરાતી
    𐌲𐌿𐍄𐌹𐍃𐌺
    한국어
    Hausa
    Հայերեն
    हिन्दी
    Hrvatski
    Ilokano
    Interlingue
    Ирон
    IsiZulu
    Íslenska
    Italiano
    עברית
    ಕನ್ನಡ
    Kapampangan
    ქართული
    Қазақша
    Kinyarwanda
    Кыргызча
    Kiswahili
    Kurdî
    Ladino
    ລາວ
    Latina
    Latviešu
    Lëtzebuergesch
    Lietuvių
    Limburgs
    Lumbaart
    Magyar
    Македонски
    Malagasy
    മലയാളം
    Malti
    मराठी
    მარგალური
    مصرى
    مازِرونی
    Монгол
    မြန်မာဘာသာ
    Nāhuatl
    Nederlands
    Nedersaksies
    नेपाली
    日本語
    Нохчийн
    Norsk bokmål
    Norsk nynorsk
    Олык марий
    ଓଡ଼ିଆ
    Oʻzbekcha/ўзбекча
    ਪੰਜਾਬੀ
    پنجابی
    Papiamentu
    پښتو
    ភាសាខ្មែរ
    Piemontèis
    Plattdüütsch
    Polski
    Português
    Qaraqalpaqsha
    Română
    Русский
    Саха тыла
    संस्कृतम्
    Scots
    Seeltersk
    Shqip
    Sicilianu
    සිංහල
    Simple English
    Slovenčina
    Slovenščina
    Ślůnski
    Soomaaliga
    کوردیی ناوەندی
    Српски / srpski
    Srpskohrvatski / српскохрватски
    Svenska
    Tagalog
    தமிழ்
    Taqbaylit
    Татарча/tatarça
    తెలుగు
    ไทย
    Tiếng Việt
    Тоҷикӣ
    Türkçe
    Українська
    اردو
    ئۇيغۇرچە / Uyghurche
    Vèneto
    Vepsän kel’
    Walon
    文言
    West-Vlams
    Winaray
    ייִדיש
    粵語
    Zazaki
    Žemaitėška
    中文
    मैथिली
    Тыва дыл

Muokkaa linkkejä

    Sivua on viimeksi muutettu 12. syyskuuta 2015 kello 00.10.
    Ongelma artikkelissa?

    Tietosuojakäytäntö
    Tietoja Wikipediasta
    Vastuuvapaus
    Kehittäjät
    Mobiilinäkymä

