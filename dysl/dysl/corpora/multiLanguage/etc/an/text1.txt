Internet
Articlo d'os 1000
Usuarios d'Internet arredol d'o mundo.

Internet ye un rete publico e global de computadors interconnectatos por medio d'o protocolo TCP/IP.

Sobre iste rete funcionan un conchunto de servicios, entre ells os más conoixitos World Wide Web e correu-e, que se puede acceder a ells dende qualsiquier parti d'o mundo, con un dispositivo electronico (ordinador, PDA, telefón móbil, etc...) "connectato" a un rete, por un regular (encara que no pas siempre) pagando bell dreito de connexión a un furnidor d'acceso a Internet e con un modem (MOdulador DEModulador) u equivalent correctament confegurato.

Qualsiquier rete que faiga servir o protocolo IP será una internet, pero Internet en mayusclas nomás bi'n ha una.

Internet como medio de comunicación prencipio a cheneralizar-se en os países desenvolicatos a meyatos d'os anyos 90. En gran parti, Internet l'han ito fendo os "internautas", tot creyando servicios mayoritariament gratuitos. De totas trazas, dende finals d'os anyos 90, os servicios de pago e o comercio electronico i tienen una presencia más gran por cada día.

Actualment, o protocol IP usato ye IPv4 (con adrezas de 4 bytes), pero en un futuro amanato ha d'estar reemplazato por IPv6 (adrezas de 16 bytes), ya que o espacio d'adrezas que ofreixe IP versión 4 se ye acotolando.

Contenius

    1 Connexión a Internet
        1.1 Connexión telefonica
        1.2 ADSL
        1.3 PLC

Connexión a Internet

Ta connectar un dispositivo electronico a internet, cal tener:

    Un furnidor d'acceso a Internet
    Un módem u equivalent

Pendendo en o dispositivo electronico e en o servicio contractato, podremos connectar a internet, emplegando diferents tecnolochías:
Connexión telefonica

    Os módems actuals son limitatos a una velocidat maxima de connexión de 56 Kbps. Son tamién conoixitos como módems dial-up.

ADSL

    L'ADSL emplega un módem u un endrezador, premite navegar amás velocidat que a connexión telefonica estándard emplegando tamién o cordón d'o telefón como medio de transmisión de datos.

PLC

    PLC emplega os cordons d'electricidat ta transmitir os datos. Os módems PLC se connectan a una presa de corrient e a l'ordinador.

Aragosaurus

Estato de conservación
Status iucn2.3 EX.svg
Extinguito de tiempos prehistoricos.
Clasificación scientifica
Reino: 	Animalia
Filo: 	Chordata
Clase: 	Reptilia
Nomenclatura binominal
Aragosaurus ischiaticus
Sanz, 1987

L'Aragosauro (u en o suyo nombre scientifico Aragosaurus, "Engardaixo d'Aragón") ye un chenero de dinosauro sauropodo macronario que vivió a primers d'o periodo cretacico (fa 136 millons d'anyos) en o que huei ye o Sistema Iberico. [1]Ye representato por una sola especie l'Aragosaurus ischiaticus descrito en l'anyo 1987 por José Luis Sanz y o suyo equipe con material fósil trobato en Galv (provincia de Teruel).

L'aragosauro yera un gran dinosauro quadrupedo de 18 metros de largaria con un largo cuello, una coda larga y fuerte y un tozuelo chicot, os suyos dients yeran grans y plans adaptatos ta a suya alimentación herbivora.

Os suyos restos pueden veyer-se en o Museu Paleontolochico de Galve, a on bi ha gran parti d'os restos d'o suyo escleto procedents d'a colección particular de José María Herrero. Istos restos fuoron estudiatos por Sanz ta la descripción de la especie.[2]Tamién bi ha restos en Dinópolis procedents d'o Museu Provincial de Teruel, a mas a mas s'ha trobau una vertebra en Istria[3] (Croacia) que puet estar parti d'un Aragosauro.[4]
Biquipedia
Biquipedia
Wikipedia-logo-an.png
ArWikipedia20080831.png
Portalada de Biquipedia
Información cheneral
URL 	www.wikipedia.org
Eslogan 	A enciclopedia libre
Comercial 	No
Tipo de pachina 	Enciclopedia
Rechistro 	Opcional
Idioma 	Multilingüe
Propietario 	Wikimedia
Creyador 	Jimmy Wales, Larry Sanger

Biquipedia (Wikipedia en anglés) ye una enciclopedia de contenito libre alazetada en a tecnolochía wiki, que premite a edizión d'os suyos contenitos por qualsiquier usuario dende un navegador web. L'adchectivo libre se refiere tanto a lo suyo emplego como a la suya edición. Wikipedia ye multilingüe e ye desenvolicada en forma colaboratiba por decenas de mils de voluntarios arredol d'o mundo e en os suyos respeutibes idiomas. Wikipedia ye mantenida e administrada por a fundación sin fins de lucro Wikimedia.

Wikipedia prencipió como un prochecto en anglés o 15 de chinero de 2001. Dimpués prencipioron a surtir prochectos paralels en atros idiomas. En chinero de 2008, Wikipedia contiene en a suya versión en anglés más de dos millons d'articlos enciclopedicos y más de 9.500.000 d'articlos en atros idiomas.

"Biquipedia" (a Wikipedia en aragonés) existe dende o 21 de chulio de 2004 y tien actualment 30 760 articlos.

