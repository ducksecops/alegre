
[aħbi]

Il-Wikipedija Maltija tinsab ukoll fuq Facebook. Issieħeb magħna!
Facebook
Minn Wikipedija, l-enċiklopedija l-ħielsa
Aqbeż lejn: navigazzjoni, fittex
Facebook, Inc. Facebook.svg
Tip 	Privata
Fundazzjoni 	Cambridge, Massachusetts, Stati Uniti
Fundatur 	Steve Chen
Chad Hurley
Jawed Karim
Kwartieri ġenerali 	Palo Alto, Kalifornja
Dublin, Irlanda (kwartieri ġenerali għall-Ewropa, l-Afrika u l-Lvant Nofsani)
Seoul, Korea t'Isfel (kwartieri ġenerali għall-Asja)
Nies importanti 	Mark Zuckerberg, Fundatur u CEO
Dustin Moskovitz, Ko-fundatur
Sheryl Sandberg, COO
Matt Cohler, VP tal-Ġestjoni tal-Prodott
Chris Hughes, Ko-fundatur
Introjtu 	▲ 300 miljun USD (stima tal-2008)[1]
Impjegati 	900+[2]
Sit elettroniku 	www.facebook.com
Pożizzjoni fuq Alexa 	2[3]
Tip ta' sit 	Netwerk soċjali
Reġistrazzjoni 	Bżonnjuża
Lingwi disponibbli 	14-il lingwa
Stat attwali 	Attiva

Facebook hija websajt ta' netwerk soċjali, proprjetà ta' Facebook, Inc. L-utenti jistgħu jżidu l-ħbieb u jibgħatu l-messaġġi, waqt li jaġġornaw il-profili personali tagħhom biex jgħarrfu lil ħbiebhom dwarhom. Aktar minn hekk, l-utenti jistgħu jissieħbu ma' netwerks subordinarji oħra organizzati skont il-belt, il-post tax-xogħol, l-iskola, u r-reġjun.

Mark Zuckerberg beda l-Facebook flimkien ma' sħabu tal-kulleġġ u sħabu l-istudenti tal-kors tax-xjenza tal-kompjuter, Eduardo Saverin, Dustin Moskovitz u Chris Hughes waqt li kien qiegħed jattendi l-Università ta' Harvard. Is-sħubija f'dan is-sit għall-bidu kien limitat għall-istudenti ta' Harvard biss, imma aktar tard ġie estiż għaż-żona ta' Boston, l-Ivy League, u l-Università Stanford. Dan is-servizz kompla jestenda u beda jinkorpora lil kwalunkwe student universitarju, aktar tard studenti tal-iskejjel sekondarji, u finalment, kull persona minn tlettax-il sena 'il fuq. Attwalment, il-websajt għandha iktar minn 350 miljun utent attiv minn madwar id-dinja.

Werrej

    1 Storja
    2 Websajt
    3 Referenzi
    4 Ħoloq esterni

Storja[editja | immodifika s-sors]

Il-Facebook ġie fundat fl-4 ta' Frar 2004 minn Mark Zuckerberg, fi żmien meta kien għadu student ta' dsatax-il sena fl-Università ta' Harvard, bl-għajnuna ta' Andrew McCollum u Eduardo Saverin. Fi tmiem l-istess xahar, iktar minn nofs il-popolazzjoni universitarja ta' Harvard kienu reġistrati ma' dan is-servizz. Dak iż-żmien, Zuckerberg kien ġie megħjun minn Dustin Moskovitz u Chris Hughes għall-promozzjoni tas-sit u l-Facebook kiber għall-Università ta' Stanford, għall-Università ta' Kolumbja u għall-Università ta' Yale. Dan il-kobor kompla f'April tal-2004 meta ġie estiż għall-kumplament tal-Ivy League, għall-MIT, għall-Università ta' Boston u għall-Kulleġġ ta' Boston. Fi tmiem is-sena skolastika, Zuckerberg u Moskovitz ittrasferixxew lejn Palo Alto f'Kalifornja ma' McCollum. Hemmhekk huma krew dar qrib l-Università ta' Stanford fejn magħhom ingħaqdu wkoll Adam D'Angelo u Sean Parker.

Id-dominju attwali, facebook.com, ġie reġistrat bejn April u Awwissu tal-2005 għal somma ta' $200,000,[4] u diversi universitajiet oħra ġew miżjuda fis-sena ta' wara. Maż-żmien, persuni li kellhom l-indirizz tal-posta elettronika tagħhom b'dominju universitarju (per eżempju .edu, .ac.uk u oħrajn) minn istituzzjonijiet minn madwar id-dinja kisbu r-rekwiżiti sabiex jipparteċipaw. B'hekk, nhar is-27 ta' Frar 2006 Facebook estenda ruħu għall-iskejjel sekondarji u azjendi kbar.

Mis-26 ta' Settembru 2006, Facebook fetaħ għal dawk kollha li għandhom tlettax-il sena jew iktar u li għandhom indirizz elettroniku validu. F'Ottubru tal-2008, Facebook ħabbar li kien se jagħmel il-kwartieri ġenerali internazzjonali tiegħu ġewwa Dublin, fl-Irlanda.

Minn Settembru tal-2006 sa Settembru tal-2007, il-pożizzjoni fil-klassifiki tat-traffiku tal-websajts skont kif maħruġ minn Alexa, dan is-sit għamel qabża kbira mis-sittin post għas-seba' post. Minn Lulju tal-2007, daħal fil-klassifika tal-għaxar siti l-aktar viżitati fid-dinja.

Ġewwa Malta, skont rapport maħruġ minn Google Labs, in-numru ta' Maltin fuq dan is-sit matul l-2007 immultiplika ħafna drabi.[5] Matul l-2008 kien hemm splużjoni kbira ta' utenti fuq dan is-sit, fejn dan in-numru kiber biex sa Jannar 2010 hemm madwar 131,000 utent Malti. Barra minn hekk, il-Facebook f'Malta kellu fost l-ogħla rata ta' penetrazzjoni minn madwar id-dinja.[6] Skont Alexa, f'Malta, dan is-sit huwa t-tieni wieħed l-iktar viżitat, wara l-Google.[7]
Websajt[editja | immodifika s-sors]
Il-paġna prinċipali tal-Facebook turi formola biex utent li għandu diġà kont jagħmel il-login fuq in-naħa ta' fuq, u formola ta' reġistrazzjoni taħtha għal utenti ġodda.

L-utenti jistgħu joħolqu l-profili tagħhom b'ritratti, elenki ta' l-interessi tagħhom, u dettalji oħra personali. Komunikazzjoni bejn il-ħbieb u utenti oħra tista' ssir permezz ta' messaġġi kemmm dawk privati kif ukoll dawk pubbliċi, jew permezz tal-użu taċ-chat. L-utenti jistgħu joħolqu u jingħaqdu fi gruppi ta' interess partikulari jew ta' sosten, fejn xi ftit minnhom huma miżmuma minn organizzazzjonijiet għal skopijiet ta' reklamar. Biex tikkumbatti l-"ġlieda" fuq il-privatezza, il-Facebook tħalli lil kull min għandu profil li jagħżel min jista' jara l-profil tiegħu u liema parti jista' jara.

Dan is-sit huwa miftuħ għal kulħadd, huwa b'xejn għall-utenti u l-introjtu huwa ġenerat mir-reklamar.
Referenzi[editja | immodifika s-sors]

    ^ (Ingliż) By The Numbers: Billionaire Bachelors. Forbes. Aċċess tal-URL: 20-09-2008.
    ^ "Press Info", Facebook.
    ^ (Ingliż) facebook.com - Traffic Details from Alexa. Alexa Internet, Inc. Aċċess tal-URL: 17-10-2009.
    ^ Chris Williams. (Ingliż) Facebook wins Manx battle for face-book.com. 01-10-2007. Aċċess tal-URL: 13-06-2008.
    ^ Vella, Matthew. (Ingliż) Facebook – what made 2007 the year of viral networking. 02-01-2008. Aċċess tal-URL: 15-02-2010.
    ^ Facebook Statistics Malta, facebakers.com
    ^ Alexa - Top Sites in Malta

Ħoloq esterni[editja | immodifika s-sors]

    Sit uffiċjali

Miksub minn "https://mt.wikipedia.org/w/index.php?title=Facebook&oldid=215236"
Kategoriji:

    Pages using duplicate arguments in template calls
    Facebook
    Web 2.0

Menu ta' navigazzjoni
Għodda personali

    Oħloq kont
    Idħol

Spazji tal-isem

    Paġna
    Diskussjoni

Varjanti

Visti

    Aqra
    Editja
    Immodifika s-sors
    Ara l-kronoloġija

Aktar

Fittex
Navigazzjoni

    Il-Paġna prinċipali
    Bidliet riċenti
    Paġna kwalunkwe
    Vetrina

Komunità

    Dwar il-Wikipedija
    Kuntatt
    Donazzjonijiet
    Pjazza
    Għajnuna

Għodda

    Li jwasslu 'l hawn
    Tibdil relatat
    Tella' fajl
    Paġni speċjali
    Ħolqa permanenti
    Informazzjoni fuq il-paġna
    Element ta' Wikidata
    Iċċita dan l-artiklu

Ipprintja/esporta

    Oħloq ktieb
    Niżżel bħal PDF
    Verżjoni għall-ipprintjar

B'lingwi oħrajn

Immodifika l-ħoloq

    L-aħħar modifika fuq il-paġna: 19:06, 2 April 2013.
    It-test huwa disponibbli taħt il-Liċenzja Creative Commons Attribution-ShareAlike; jistgħu japplikaw kundizzjonijiet oħra. Ara l-kundizzjonijiet tal- użu għal aktar dettalji.

    Politika dwar il-privatezza
    Dwar il-Wikipedija
    Ċaħdiet
    Żviluppaturi
    Verżjoni għall-mowbajl

