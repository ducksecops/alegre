
Фейсбук
от Уикипедия, свободната енциклопедия
(пренасочване от Facebook)
Направо към: навигация, търсене
Facebook Inc.
Facebook.svg
Информация
Уеб адрес 	www.facebook.com
Тип на сайта 	интернет продукти, социална мрежа
Регистрация 	Да
Езици 	Многоезиков
Притежател 	Facebook Inc.
Създаден от 	Марк Зукърбърг
Дата на създаване 	4 февруари 2004 г.
Alexa ранг 	Безизменение 2 (октомври 2014)[1]
Приходи 	15,10 млрд. щ.д. (2012)
Издържащ се от реклами 	Да
Настоящ статус 	Активен
Facebook Inc. в Общомедия

Фейсбук (на английски Facebook) е уебсайт, най-голямата безплатна онлайн социална мрежа в света и се предлага в над 70 езика. Отворен е на 4 февруари 2004 г., управляван и притежаван от частната фирма „Facebook, Inc“ със седалище в Силициевата долина, Калифорния, САЩ. [2]

Потребителите на социалната мрежа се групират по географско положение, месторабота, учебни заведения, интереси и други. Всеки потребител избира каква информация да въведе за себе си, както и какви групи или личности могат да имат достъп до нея. Комуникацията между потребителите в мрежата се осъществява по много начини, включително изпращане на лични съобщения, покани за участия в мероприятия, споделяне на снимки, текст, хипервръзки, видеооткъси, създаване и участие в групи по интереси, сравнение на резултатите от тестове, участие в различни игри.

През 2012 г. Фейсбук има 1 млрд. потребители, спрямо 800 млн. през 2011 г., и 600 млн. през 2010 г. [3][4] Социалната мрежа е оценена на около 100 милиарда долара.

През януари 2013 Фейсбук има почти 700 млн. активни потребители (такива, които ползват Фейсбук поне веднъж месечно). Те представляват 51% от потребителите на интернет в света. Тя е най-използваната социална мрежа към този момент. [5]

Към март 2013 г. съществуват и „Facebook приложения“ за почти всеки нов смартфон, като по този начин хората имат възможност да поддържат връзка със социалната мрежа по всяко време и място.
Входът на централата на Фейсбук в Калифорния

Съдържание

    1 Предистория
    2 Сливания
    3 Приходи
    4 Реклама
    5 Офиси
    6 Уебсайтът
        6.1 Потребителски профил
        6.2 Сравнение с Myspace
        6.3 Бутонът за харесване
            6.3.1 Съдебен спор
        6.4 Влияние върху здравето
        6.5 Потребители
    7 Популярност
    8 Вижте още
    9 Източници

Предистория[редактиране | редактиране на кода]

Зукърбърг създава Facemash (предшественика на Фейсбук) на 28 октомври 2003 г. по време на втората си година в Харвард. Сайтът използва снимки от онлайн директория със снимки на студенти от университета, като се сравняват по две едновременно и се търси по-привлекателния между двамата. За да постигне това, Зукърбърг хаква недостъпна информация от мрежата на Харвард и копира личните снимки на студентите от всички общежития. По това време университетът не поддържа цялостна система със снимки и информация за студентите. Facemash привлича 450 посетители и 22 000 прегледа на снимки за първите 4 часа от съществуването си.
Марк Зукърбърг създава Фейсбук в общежитието си в Харвард

Сайтът бързо се популяризира в кампуса, но е затворен няколко дни по-късно от администрацията. Зукърбърг е изправен пред изгонване и е обвинен в застрашаване на сигурността, нарушаване на авторски права и личното пространство. Впоследствие обвиненията биват свалени. Зукърбърг развива този проект същия семестър точно преди изпит по история на изкуството. Той качва 500 снимки от Древен Рим на сайт, като всяка снимка съдържа секция за коментари. Когато разпространява сайта сред останалите студенти, те започват да коментират и да обменят идеи.

През януари 2004 г. Зукърбърг започва да пише код за нов уебсайт. Той споделя, че е бил вдъхновен от статия, свързана с инцидента с Facemash. На 4 февруари 2004 г. той пуска ‘Thefacebook’, което предшества днешния сайт (членът the отпада от името през 2005 г.). Идеята за наименованието Facebook изглежда е свързана с ученическите години на Марк Зукърбърг в гимназията. В престижната Phillips Exeter Academy, в която той учил, на всеки постъпващ давали справочник със снимките, адресите и телефоните на всички съученици. Оригиналното название на справочника било "The Photo Address Book", но всички ученици го наричали просто "The Facebook" (букв. "Книгата с лицата"). В работата по сайта скоро се включват и неговите съседи по стая по време на обучението им в Харвардския университет — Едуардо Саверин (Eduardo Saverin), Дъстин Московиц (Dustin Moskovitz), Андрю Макколъм (Andrew McCollum) и Крис Хюз (Chris Hughes).
Сливания[редактиране | редактиране на кода]

На 15 ноември 2010 г. Фейсбук обявява, че купува домейна fb.com от Федерацията на американските фермери, като сумата обаче остава тайна. На 11 януари 2011 г. Федерацията обявява 8,5 млн. щ.д. като „приходи от продажби на домейн“. Така придобиването на fb.com става една от десетте най-скъпи продажби на домейни в историята.
Приходи[редактиране | редактиране на кода]

По-голямата част от приходите на Фейсбук идват от реклама.
Приходи (млн. щ. д.) Година 	Приходи 	Ръст
2006 г. 	52 	—
2007 г. 	150 	188%
2008 г. 	280 	87%
2009 г. 	775 	177%
2010 г. 	2 000 	158%
2011 г. 	4 270 	114%

Фейсбук има по-нисък коефициент на кликвания (CTR - Click-through rate) на реклами в сравнение с повечето големи уебсайтове. Според BusinessWeek.com банерните реклами във Фейсбук получават пет пъти по-малко кликове в сравнение с тези в интернет пространството. Например потребителите в Гугъл кликват на първата реклама, която излиза при търсенето, средно през 8% от времето (80 000 клика на 1 млн. търсения). Потребителите във Фейсбук кликват на реклами средно през 0,04% от времето (400 клика на 1 млн. страници). Като причина за това може да се изтъкне фактът, че много млади потребители вече използват софтуер за блокиране на реклами, като по този начин по-лесно успяват да игнорират рекламни съобщения. Допълнителен фактор е, че сайтът се използва главно за социална комуникация, а не за преглеждане на страници. Въпреки това на страниците на някои марки и продукти се отчита по-висок коефициент на кликвания – 6,49% за постовете на стената в съответната група.
Реклама[редактиране | редактиране на кода]

През август 2013 г. Фейсбук предлага промени в политиката си за използване на личните данни на потребителите. Те са свързани с възможността компанията да може да използа публикациите и други лични данни от профила с рекламна цел. Заради множеството критики компанията е принудена да изчака Федералната комисия по търговия да разгледа казуса. Първоначалното предложение бива прието от комисията на 15 ноември с една единствена промяна, свързана с точката, според която потребителите между 13 и 18 години декларират с използването на страницата, че поне един от родителите се е съгласил от негово име с условията за ползване. Няколко организации за защита на личните данни разкритикуваха социалната мрежа, като казаха, че твърде много е разширила обхвата на данните, които използва. В момента всяка информация, публикувана на стената или профила на потребителя, може да бъде закупена от компаниите с цел по-целенасочено таргетиране на техните клиенти. От Фейсбук твърдят, че нововъведенията не вкарват кой знае какви промени в политиката на компанията.[6]
Офиси[редактиране | редактиране на кода]

В началото на 2011 г. Фейсбук обявява плановете си да премести щабквартирата си в Менло Парк, Калифорния. Всички потребители извън САЩ и Канада имат договор с ирландската дъщерна компания Фейсбук Аирлънд Лимитед (Facebook Ireland Limited). По този начин Фейсбук избягва данъци към САЩ за потребителите си в Европа, Азия, Австралия, Африка и Южна Америка. Компанията се възползва от двустранната спогодба за избягване на двойно данъчно облагане, която й позволява да плаща едва 2-3% корпоративен данък върху приходи от международни дейности.
Щабквартирата на Фейсбук в Менло Парк, Калифорния
Входът на предишната щабквартира на Фейсбук в Пало Алто, Калифорния

През 2010 г. Фейсбук отваря четвъртия си офис в Хайдарабат, който е първият за Азия. През 2010 г. социалната мрежа има повече от 750 милиона активни потребители в целия свят, в това число над 23 милиона само в Индия. Затова и Фейсбук подчертава, че центърът в Хайдарабат ще поддържа онлайн рекламата и екипи за поддръжка, които ще осигуряват денонощна поддръжка на сайта на множество езици и ще откликват както на потребители, така и на рекламодатели. Така Фейсбук се нарежда до големи компании като Гугъл, Майкрософт, Оракъл, Дел, АйБиЕм и др. Въпреки че не конкретизира в цифри инвестицията си в Индия, Фейсбук обявява, че основните позиции в този център вече се попълват. Центърът в Хайдарабат ще подпомага дейностите на компанията в Калифорния, Дъблин и Остин, Тексас.

Специално построен информационен център отваря врати в Принвил, Орегон през април 2011 г. Специфичното при него е, че консумацията на енергия се намаля с 38%. През април 2012 г. Фейсбук отваря втори информационен център във Форест Сити, Северна Каролина.

На 1 октомври 2012 г. изпълнителният директор Зукърбърг посещава Москва с цел да стимулира иновациите в облстта на социалните медии в Русия и да увеличи популярността на Фейсбук на местно ниво. Руският министър председател окуражава основателя да отвори изследователски център в Москва. Фейсбук има едва 9 милиона потребители в Русия, докато местният аналог на социалната мрежа, ВКонтакте, има около 34 милиона потребители.
Уебсайтът[редактиране | редактиране на кода]
Потребителски профил[редактиране | редактиране на кода]

Потребителите имат възможността да създават свои собствени профили със снимки, списък с интереси, информация за контакт и друга персонална информация. Те могат да общуват с приятели и други потребители чрез лични или публични съобщения, както и с помощта на чата. Освен това те могат да създават и да се присъединяват към групи, свързани с определени интереси и да „харесват“ страници (наричани „фен страници“ до 19 април 2010 г.), сред които има и такива, които се поддържат от компании като средство за реклама. Фейсбук бе многократно предизвикван да добави опцията „трети пол“, „друг“ или „интерсекс“ при таба за двата пола. Социалната мрежа отказва да го направи с обяснението, че хората могат „да изберат да не показват своя пол на профила си“. Изследване, направено през 2012 г. от Pew Internet и American Life сочи, че между 20% и 30% от потребителите редовно постват, тагват се и правят други неща в социалната мрежа. Потребителската страница е изчистена, с основен син цвят, тъй като Зукърбърг не може да вижда цветовете червено и зелено.

Много от новите смартфони предлагат достъп до Фейсбук чрез уеб браузърите си или специална апликация. Официална Фейсбук апликация се предлага за операционните системи Android, iOS, и WebOS. Nokia и Research In Motion също предлагат такива апликации за техните мобилни устройства. Повече от 425 млн. активни потребители достигат до Фейсбук чрез мобилните си телефони чрез 200 мобилни оператора в 60 страни.
Сравнение с Myspace[редактиране | редактиране на кода]

Медията е многократно сравнявана с Myspace, но съществена разлика между двата сайта е нивото на персонализиране. Друга разлика е условието на Фейсбук потребителите да използват истинската си самоличност – нещо, което Myspace не изисква. Myspace позволява на потребителите си да декорират страницата си, докато Фейсбук позволява единствено промяна на текста, но не и на цялостния облик. Фейсбук предлага много на брой опции, чрез които потребителите могат да комуникират. Сред тях са стената, пространство, което е част от потребителската страница, където приятели могат да постват съобщения, които се виждат от другите. „Сръчкването“ ("poke") позволява на потребителите да се „сръчкват“ виртуално (чрез съобщение, което показва, че си бил „сръчкан“). Снимките са друга опция, като потребителите могат да качват албуми и снимки. И накрая статусът, чрез който потребителите уведомяват приятелите си за своето местонахождение, както и с какво се занимават. Според настройките за сигурност всеки може да вижда профила и стената на потребителя. До юли 2007 г. потребителите можеха само да постват текст на стената си, като след това става възможно и добавянето на различни файлове.
Бутонът за харесване[редактиране | редактиране на кода]

Бутонът за харесване (like) е една от отличителна опция на социалната мрежа, който позволява на потребителите да покажат одобрението си към определено съдържание, като обновления на статус, коментари, снимки и реклами. Използва се във Фейсбук от 21 април 2010 г. Други интернет сайтове също имат възможността да използват подобни бутони за харесване.

Продължителното харесване на съдържание, което е публикувано от приятел, би предизвикало огромен наплив от уведомления на профила на потребителя. В такива случаи Фейсбук ще изпрати съобщение до харесващия, че трябва да намали и да изчака пет минути, преди да продължи да харесва.

Вследствие на уволнението на служители от шерифа на Хамптън, Вирджиния, САЩ, след като те са харесали страницата във Фейсбук на техен враг, съдът приема решение, съгласно което конституцията защитава правата на гражданите да харесват каквито и да било Фейсбук страници, независимо от тяхното съдържание.
Съдебен спор[редактиране | редактиране на кода]

Патенти, свързани с бутона „Харесва ми“, както и други опции на социалните мрежи, които принадлежат на починалия холандски програмист Джоанес Джоузеф Еверардъс ван Дер Меер (Joannes Jozef Everardus van Der Meer), са обект на съдебен спор, започнат от Rembrandt Social Media срещу Фейсбук. Към 2 април 2013 г. няма друга информация относно делото.
Влияние върху здравето[редактиране | редактиране на кода]

Много потребители на Фейсбук, особено младежи, реферират към употреба на алкохол и наркотични вещества на профилите си. Според проучване на употребата на алкохол при непълнолетните потребители на Фейсбук 35,7% от участниците имат съдържание, отнасящо се до алкохол, в профилите си. Това включва снимки, представящи непълнолетни, пиещи алкохол, или статуси, които описват употреба на алкохол или други вещестава. Това е особено обезпокояващо, тъй като социална мрежа с мащабите на Фейсбук може да окаже значително въздействие върху младежите, като промотира определени норми на поведение сред тях. Независимо дали тези постове представят истинското поведение на потребителя или са сложени само за да го направят да изглежда "готин", публикуването на подобни референции би могло да доведе до някакви очаквания от приятелите, че младежът пие или би пил алкохол в бъдеща ситуация.
Потребители[редактиране | редактиране на кода]

През януари 2013 г. страните с най-голям брой Фейсбук потребители са[1]:

    САЩ с 168,8 милиона потребители
    Бразилия с 64,6 милиона потребители
    Индия с 62,6 милиона потребители
    Индонезия с 51,4 милиона потребители
    Мексико с 40,2 милиона потребители

Общият им брой е 309 милиона или около 38,6% от 1 милиард потребители на мрежата по света. Към март 2013 г. активните потребители са 1,1 милиарда по данни на Фейсбук.
Популярност[редактиране | редактиране на кода]

    Американският автор Бен Мезрич публикува книга за Марк Зукърбърг и създаването на Фейсбук. Книгата се казва „Фейсбук – милиардери по неволя“ и излиза през юли 2009 г.
    „Социалната мрежа“ е драма, режисирана от Дейвид Финчър, и проследява създаването на социалната мрежа Фейсбук. Филмът излиза на 1 октомври 2010 г. Според създателят Марк Зукърбърг „Социалната мрежа“ не пресъздава изцяло истината относно създаването на Фейсбук.
    В отговор на суматохата около Деня, в който всеки рисува Мохамед, и забраната върху използването на сайта в Пакистан се появява ислямска версия на уебсайта с името „МилатФейсбук“.
    „Имаш 0 приятели“ е епизод от американския анимационен сериал „Саут Парк“, в който открито се пародира употребата на Фейсбук. Епизодът е излъчен през април 2010 г.
    Айви Бийн от Брадфорд, Англия, си създава профил във Фейсбук на 102 години, което я нарежда сред най-старите потребители на мрежата. Когато умира през юли 2010 г., тя има 4962 приятеля във Фейсбук и повече от 56 хил. последователя в Туитър.
    На 16 май 2011 г. израелска двойка нарича дъщеря си на името на опцията „Харесва ми“ във Фейсбук.
    Най-големи конкуренти на Фейсбук са qzone(qq.com) и renren в Китай; Cyworld в Южна Корея; VK и Odnoklassniki в Русия, Беларус, Казахстан, Киргистан, Молдова, Украйна, Узбекистан; Draugiem.lv в Латвия; Cloob в Иран; Zing във Виетнам; mixi в Япония.

Вижте още[редактиране | редактиране на кода]

    Facebook Platform
    OpenSocial
    Twitter
    Pinterest
    ВКонтакте

Източници[редактиране | редактиране на кода]

    ↑ facebook.com Site Overview. // alexa.com. Посетен на 30 октомври 2014.
    ↑ Seward, Zachary M.. Judge Expresses Skepticism About Facebook Lawsuit. // The Wall Street Journal, 2007-07-25. Посетен на 2008-04-30.
    ↑ Facebook Tops Billion-User Mark. // The Wall Street Journal. Dow Jones, 4 октомври 2012. Посетен на 4 октомври 2012.
    ↑ 2 млрд. души достигнаха потребителите на интернет, статия в news.bg от 25 януари 2012 г.
    ↑ Google+ moves up to second place in social networks. // zdnet.com. CBS Interactive, 26 януари 2013. Посетен на 28 януари 2013.
    ↑ http://www.standartnews.com/balgariya-obshtestvo/feysbuk_ni_barka_v_lichnite_danni-214233.html

Общомедия
Общомедия разполага с мултимедийно
съдържание за: Фейсбук
Взето от „https://bg.wikipedia.org/w/index.php?title=Фейсбук&oldid=6717141“.
Категории:

    Facebook
    Компании от Калифорния
    Глобална интернет общност

Скрита категория:

    Страници, които използват повтарящи се аргументи в повикванията на шаблона

Навигация
Лични инструменти

    Създаване на сметка
    Влизане

Именни пространства

    Статия
    Беседа

Варианти

Прегледи

    Преглед
    Редактиране
    Редактиране на кода
    История

Още

Търсене
Навигация

    Начална страница
    Случайна статия
    За контакти
    Дарения

Участвайте

    Защо?
    Изпробване
    Помощ
    Последни промени
    Последни обсъждания
    Общи теми

Отпечатване/изнасяне

    Създаване на книга
    Изтегляне като PDF
    Версия за печат

Инструменти

    Какво сочи насам
    Свързани промени
    Качване на файл
    Специални страници
    Постоянна препратка
    Информация за страницата
    Обект в Уикиданни
    Цитиране на статията

На други езици

Редактиране

    Последна промяна на страницата: в 19:29, на 26 май 2015.
    Текстът е достъпен под лиценза Creative Commons Признание-Споделяне на споделеното; може да са приложени допълнителни условия. За подробности вижте Условия за ползване.

    Защита на личните данни
    За Уикипедия
    Предупреждение
    За разработчици
    Мобилен изглед
	


