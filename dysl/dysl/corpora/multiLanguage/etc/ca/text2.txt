De Viquipèdia
ca-es.facebook.com
Comercial? 	Sí
Tipus de lloc 	Xarxa social
Registre 	Necessari
Llengua 	Català entre altres
Usuaris 	1.110 milions el mes de març de 2013[1]
Rànquing Alexa 	

    2[3]

Facebook és una xarxa social llançada el 2004 i que pertany a la companyia privada Facebook, Inc. La xarxa permet afegir gent com a amics, i enviar-los missatges i compartir enllaços, fotografies i vídeos, entre altres coses. És obert a tothom qui tingui més de tretze anys, i només cal una adreça de correu electrònic vàlida per registrar-s'hi. És una de les xarxes socials més conegudes actualment.

Facebook va ser fundat inicialment per Mark Zuckerberg, estudiant d'informàtica a la Universitat Harvard[4] (Estats Units); Dustin Moskovitz, Chris Hughes i Eduardo Saverin, el 4 de febrer de 2004, i, en un principi, la xarxa estava limitada als estudiants de la seva pròpia universitat: pretenia ser una eina de coneixement per als alumnes. A poc a poc, però, va anar-se expandint per tota l'àrea de Boston i, més tard, per tot el país, i actualment la conformen més de 400 milions d'usuaris d'arreu del món.[5]

Facebook ha estat bloquejat intencionadament en països com el Pakistan,[6] Síria,[7] la Xina,[8] el Vietnam[9] o l'Iran.[10] També és usual trobar-lo bloquejat en llocs de treball per impedir que els treballadors hi perdin el temps.[11]

El 2009, segons un estudi de Compete.com, Facebook era la xarxa més usada a Internet, per sobre de Myspace.[12] Tot i això, el 21 de gener de 2014, la revista Time va publicar la notícia que hi havia un altre estudi que afirmava que la xarxa perdria el 80% dels seus usuaris entre el 2015 i el 2017,[13] però dos dies més tard en publicava una altra on deia que aquest descens no tindria lloc i que l'estudi en qüestió no era complet ni havia estat tutoritzat.[14] La seva CEO actual (2015) és Sheryl Sandberg.

Contingut

    1 Idiomes
    2 Estadístiques
    3 Crítiques
    4 Vegeu també
    5 Referències
    6 Enllaços externs

Idiomes[modifica | modifica el codi]

L'idioma original de la xarxa era l'anglès.

El maig del 2008, gràcies a la traducció feta pels mateixos usuaris, va aparèixer la versió de Facebook en llengua catalana.[15] En data de 2010, la web està traduïda a més de seixanta idiomes.

Les versions locals han estat parcialment o totalment censurades per la Xina, l'Iran i Síria.
Estadístiques[modifica | modifica el codi]
Evolució del nombre d’usuaris de Facebook al món (en milions)
Evolució del nombre de cerques del mot «Facebook» a Google (en unitat arbitrària).
Repartiment dels usuaris de Facebook segons l'edat el 2011[16]

Sempre el principi de 2011, Facebook té 620 milions d'usuaris, dels quals la meitat es connecta almenys una vegada per dia i passa 55 minutes (de mitjana) diaris al lloc.

Hi ha mil milions de continguts posats en línia cada dia (vídeos, estatus, fotos, articles, etc.). Segons les informacions publicades per Facebook, els usuaris en el món es reparteixen com a continuació:
Usuaris de Facebook, segons els continents Continent 	Nombre total d'usuaris el febrer de 2011 	Guany absolut els 3 mesos precedents al febrer de 2011 (en nombre) 	Guany absolut els 3 mesos precedents al febrer de 2011 (en %)
Amèrica del Nord 	201 millions 	14,9 millions 	8,03 %
Europa 	189 millions 	19,4 millions 	11,46 %
Àsia 	146 millions 	28,4 millions 	24,25 %
Amèrica del Sud 	65 millions 	11,6 millions 	22,03 %
Àfrica 	25 millions 	5,4 millions 	27,26 %
Oceania 	12 millions 	0,3 millions 	2,61 %

L'octubre de 2012, segons Socialbakers.com, el país amb la més alta taxa de penetració era Mònaco, amb un 91% dels habitants inscrits a Facebook. A la mateixa data, els deu països ordenats per nombre d'usuaris eren:

    Estats Units: 167.000.000
    Índia: 60.000.000
    Brasil: 60.000.000
    Indonèsia: 50.000.000
    Mèxic: 39.000.000
    Regne Unit: 33.000.000
    Turquia: 31.000.000
    Filipines: 30.000.000
    França: 25.000.000
    Alemanya: 25.000.000

Segons les xifres donades per Facebook, el nombre de comptes actius seria de 1,23 mil milions a data de 31 de desembre de 2013.[17]
Crítiques[modifica | modifica el codi]

La popularitat del lloc web ha fet augmentar les crítiques sobre el seu funcionament, que se centren especialment en qüestions de privadesa i contingut inadequat. La gran quantitat de dades personals i imatges obliga a incrementar progressivament els protocols de privacitat per impedir l'accés no desitjat de terceres persones a les pàgines de cada usuari. Diversos programes i aplicacions han sorgit per violar aquests protocols i accedir, per exemple, a imatges que es guarden com a privades o bé només per a amics (els nivells de seguretat inclouen privat - només amics - amics d'amics - perfil públic). Inicialment, el lloc web declarava que podia vendre aquestes dades, si bé va haver de retrocedir per la pressió dels internautes.[18]

Els continguts inadequats, especialment per a menors d'edat, poden ser imatges sexualment explícites o missatges i grups que incitin a la violència, incloent-hi pàgines afins al negacionisme de l'Holocaust,[19] o a trastorns alimentaris.[20]

La xarxa social pot ser usada per a l'assetjament escolar online (ciberbullying) a través de la divulgació de fotos no desitjades, missatges o grups amenaçants o burletes i la creació de comptes falsos per extreure informació o assetjar menors d'edat. Igualment, aquests comptes poden ser creats per adults amb fins d'assetjament sexual, per la qual cosa diverses associacions han demanat un control dels moviments dels menors d'edat a la xarxa. Facebook està entre les pàgines restringides de molts centres educatius per aquest motiu i per la quantitat de temps que hi passen els estudiants.[21]

La companyia ha habilitat un mecanisme de contacte directe amb la policia per fer front a possibles moviments d'assetjaments, però no funciona en totes les versions.
Vegeu també[modifica | modifica el codi]

    Instagram
    Twitter
    Google+
    Tuenti
    Diaspora

Referències[modifica | modifica el codi]



Enllaços externs[modifica | modifica el codi]
	 hi ha contingut multimèdia relatiu a: Facebook Modifica l'enllaç a Wikidata

    Facebook
    El bloc oficial de Facebook
    Causa per Facebook en català
    Estadístiques a Facebook

Registres d'autoritat 	

    GND: 7679337-0

Coord.: 37° 28′ 58″ N, 122° 09′ 01″ O﻿ / ﻿37.482777777778°N,122.15027777778°O
Obtingut de «https://ca.wikipedia.org/w/index.php?title=Facebook&oldid=15625940»
Categories:

    Xarxes socials
    Llocs web
    Allotjament de vídeos

Categories ocultes:

    Pàgines amb enllaç commonscat des de Wikidata
    Control d'autoritats
    Articles amb coordenades
    Articles amb coordenades de Wikidata

Menú de navegació
Eines personals

    Creeu un compte
    Inicia la sessió

Espais de noms

    Pàgina
    Discussió

Variants

Vistes

    Mostra
    Modifica
    Modifica el codi
    Mostra l’historial

Més

Cerca
Navegació

    Portada
    Portals temàtics
    Article a l'atzar
    Articles de qualitat

Comunitat

    Portal viquipedista
    Canvis recents
    La taverna
    Contacte
    Xat
    Donatius
    Ajuda

Imprimeix/exporta

    Crea un llibre
    Descarrega com PDF
    Versió per a impressora

Eines

    Què hi enllaça
    Canvis relacionats
    Pàgines especials
    Enllaç permanent
    Informació de la pàgina
    Element a Wikidata
    Citau aquest article

En altres llengües

Modifica els enllaços

    Darrera modificació de la pàgina: 28 ago 2015 a les 12:06.
    El text està disponible sota la Llicència de Creative Commons Reconeixement i Compartir-Igual; es poden aplicar termes addicionals. Vegeu les Condicions d'ús. Wikipedia® (Viquipèdia™) és una marca registrada de

    Política de privadesa
    Quant al projecte Viquipèdia
    Avís general
    Desenvolupadors
    Versió per a mòbils
